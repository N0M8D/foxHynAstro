---
title: "Focení a úprava"
description: "Focení je zachycení momentu, emocí a života."
---

Fotit jsem začala prvotně z lehčího donucení, byla jsem požádána, abych fotila na obyčejný digitální fotoaparát spolku Pessos na canisterapii v jednom zařízení. Brzy mě to začalo bavit a fotky jsme umisťovali na stránky, ale něco tomu chybělo. Fotoaparát neměl moc vysokou kvalitu a nenabízel moc možností, tak jsme brzy zainvestovali do nové zrcadlovky, mé první zrcadlovky.

Focení není vždy tak jednoduché ani pohodlné jak se zdá, často musím lézt na divná nebo nebezpečná místa. Kvůli dobré fotce se válím v sněhu, vodě i blátě. To je ale to, co mě na tom baví. Když přijdu domů a podívám se na povedené fotky a můžu si říct, že to stálo za to (ovšem když zjistím, že není povedená, tak se mohu jen proklínat).

### Moje výbava

- **Fotoaparáty**  
  - Canon EOS 77D  
  - Canon EOS 1300D  
  - Sony A7 III
- **Objektivy**  
  - Canon EF 50mm f/1,8 STM  
  - Canon EF 85mm f/1,8 USM  
  - Canon EF 75-300mm f/4,0-5,6 III  
  - Canon EF-S 18-55 mm f/3,5-5,6 III  
  - Sony FE 85mm f/1,8
- **Počítač**  
  - Apple MacBook Pro 13" M1 (8 CORE CPU, 7 CORE GPU, 16 GB RAM, 1 TB SSD)  
  - Monitor Philips 278M1R – 27″ LED  
  - Externí uložiště Synology NAS 8 TB RAID1  

### Úprava fotek v Adobe Photoshop a Lightroom

Primárně pracuji v [Adobe Photoshop a Lightroom](https://www.adobe.com) (videa upravuji v programu [DaVinci Resolve](https://www.blackmagicdesign.com)).  
Nic není dokonalé a fotky často skrývají spoustu krásy, kterou normálně nevidíme. Ráda ji pomocí programů dávám do popředí na oči. Nejvíce úprav však jsou takzvané „opravy“, kdy odmazávám nevhodné objekty nebo opticky zvětšuji hrany fotky.
